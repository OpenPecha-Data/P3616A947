(7)與苾芻尼同乘一船學處第二十七(8)佛在室羅伐城給孤獨園。(9)六眾苾芻與苾芻尼。結契為伴同乘一船。事惱同前。(10)制斯學處。若復苾芻與苾芻尼。期乘一船。(11)若沿波若泝流。除直渡。波逸底迦。(12)期乘一船者。謂無心同乘一船安危共同。(13)名曰結契。沿波者。謂下水。泝流者。謂上水。(14)時[醫-酉+言]羅跋底河北施主。請二部僧欲設大會。(15)諸苾芻不敢與尼同乘一船。遂不得食。(16)因開直渡。此中分齊者半半拘盧舍。突色訖里多。(17)滿滿拘盧舍。波逸底迦。對尼境想六句同前。(18)或近圓男與未近圓女。或未近圓男與近圓女。(19)或俱未近圓結伴乘船。咸得惡作。(20)若遠避灘磧。若柁折。若船師不用語。或隨於一岸。(21)八難事生上下無犯。

