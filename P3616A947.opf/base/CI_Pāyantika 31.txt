(3)過三缽受食學處第三十三(4)佛在室羅伐城給孤獨園。(5)時六眾苾芻於施主家已足食竟。復盛滿缽而歸住處。(6)又婚娶家所有餅飯。盡乞持去令他闕乏。(7)事惱同前。制斯學處。(8)若復眾多苾芻往俗家中。(9)有淨信婆羅門居士。慇懃請與餅[麩-夫+少]飯。苾芻須者應兩三缽受。(10)若過受者。波逸底迦。(11)既受得已。還至住處。若有苾芻應共分食。(12)此是時。(13)往俗家者。指乞食處。(14)然諸苾芻乞食儀式次當辯之。其乞食人。(15)應執錫杖搖動作聲方入人舍。若村坊亂住。恐迷行次。應作私記。(16)或飯或[麩-夫+少]置於門際。有五處不應乞食。(17)謂唱令家。婬女舍。酤酒店。王宮內。旃荼羅家。(18)若知女人性多婬染。亦不從乞。恐生患故。(19)言淨信者。敬信三寶人。[麩-夫+少]謂諸[麩-夫+少]。飯謂雜飯。(20)缽者有三種。謂大小中。(21)大者可受摩揭陀國二升米飯。於上得安豆糜并餘菜茹。(22)以大拇指一節鉤緣不觸其食。斯為大量。(23)小者受一升米飯。二內名中。餘如上說。言過受者。(24)謂大缽三。或大缽二。兼處中一。或大缽二。(25)兼小缽一。或大缽一。兼處中二。取要言之。(26)謂取過四升半米飯。取時輕罪。食便得墮。(27)若取大缽一中缽一小缽一。或唯大缽二。(28)或大缽一小缽二。或中缽二小缽一。或中缽一小缽二。(29)或中缽三。或小缽三。悉皆無犯。還至住處者。(585a1)謂至本處。共分食者。謂共餘人均分而食。(2)若不分者。得惡作罪。無人者不犯。是故文言。(3)若有苾芻若受過三。便得墮罪。(4)若天龍藥叉及諸鬼類。或於外道及出家外道舍。(5)取過三缽。或非黨隨黨互往俗家。若過取時。(6)咸得惡作。或遣書請。或令他取。亦惡作罪。(7)過受過受想六句同前。若即於此座過三而食。(8)或除[麩-夫+少]餅但將餘物。或施主歡喜隨意將去者。(9)並皆無犯。有三種虛損信施。(10)一施主信心知此苾芻是持戒者。輟己而施。苾芻受已。(11)便將此物與破戒人。二知此苾芻是正見者。(12)信心惠施。後將此物與邪見人。(13)三過量而受不自噉食。乃至長受一掬之食。(14)除其施主先有通意。如斯三事並名虛損信施。當招惡果。

