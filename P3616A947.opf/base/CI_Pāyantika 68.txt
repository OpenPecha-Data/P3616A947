(10)與女人同道行學處第七十(11)佛在室羅伐城給孤獨園。(12)有諸苾芻從王舍城詣室羅伐悉底。時有織師與婦共鬥。(13)其婦遂便捨家而去。苾芻見之。與為同伴。(14)在路而行。是時織師隨後尋見。謂其[言*玄]誘打之次死。(15)由道行事譏嫌煩惱。制斯學處。(16)若復苾芻共女人同道行。更無男子。(17)乃至一村間者。波逸底迦。(18)言無男子者。謂唯有女。言一村間者。(19)謂一拘盧舍。若半拘盧舍。皆得惡作。(20)滿拘盧舍。皆得墮罪。若無男子境想。六句同前。(21)下二無犯。女為女想。亦有六句。(22)若化女天女龍女半稚迦女。若二根。若未堪行婬女。(23)同路行時。咸得惡作。有說若無女作有女想。(24)有男作無男想。亦得本罪。(25)若過險路以女人為防援者。或時失道女人指示。斯皆無犯。

