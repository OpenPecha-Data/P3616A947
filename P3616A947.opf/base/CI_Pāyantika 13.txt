(11)不舉草敷具學處第十五(12)佛在室羅伐城給孤獨園。時南方有二苾芻。(13)來至寺中敷草臥具去不收舉。致損房舍。(14)事惱同前。制斯學處。(15)若復苾芻於僧房內。若草若葉。自敷教人敷。(16)去時不自舉不教人舉。若有苾芻不囑授。(17)除餘緣故。波逸底迦。(18)言僧房者。謂四方僧伽房舍。下皆同此。(19)若是私處但得惡作。言房舍者。(20)於四威儀得為受用。言敷具者。若草若葉而作敷具。去時者。(21)謂離勢分。勢分多少如上已明。又不囑授者。(22)謂有苾芻應須囑授。然諸苾芻受他囑授。(23)即應存心為作其事。不依言者。得惡作罪。(24)若於寺中有草敷具是常所敷。主人遮時即不須卻。(25)境想如前。然此草敷有二種壞一風所吹。(26)二蟲蟻食。亦如上說。若白衣舍。(27)當須問主依他所說或去或留。若違言者得惡作罪。(28)阿蘭若處舉起方行。不舉動時得惡作罪。(29)若染衣時於草上曬。問主同前。若經行時將草布地。(580a1)不可日日常為收舉。(2)然於去時總須縛束挂樹當行。於大會處草薦坐時。(3)且應收舉置之一畔。若會了後應即除棄。(4)牛糞土屑洗手所須。安瓦器中勿令損壞。

