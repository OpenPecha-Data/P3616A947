(2)觀軍學處第四十五(3)佛在室羅伐城給孤獨園。(4)時勝光王嚴整軍旅。將欲征討。時六眾苾芻輒往觀察。(5)由觀軍事不寂靜煩惱。制斯學處。(6)若復苾芻往觀整裝軍者。波逸底迦。(7)言整裝軍者。欲將戰鬥。(8)軍有四種謂象馬車步。此中犯者。去寺不遠有大軍眾。(9)嚴整師旅欲挍兵旗。苾芻往觀。假使不挍為挍而觀。(10)初見之時。便得墮罪。設方便時。得多惡作。(11)若觀天龍阿蘇羅等軍。亦得惡作。(12)乃至故心觀鶉等鬥。並惡作罪。境想同前。不犯者。(13)若賊軍欲至須往觀望知其遠近。若乞食遇見。(14)若軍營近路。若軍來寺中。若有難緣縱觀無犯。

