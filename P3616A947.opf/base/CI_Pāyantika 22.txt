(27)與非親尼衣學處第二十四(28)佛在室羅伐城給孤獨園。(29)有一苾芻以己大衣與故二尼。事惱同前。制斯學處。(582c1)若復苾芻與非親苾芻尼衣除貿易。(2)波逸底迦。言非親者。由非親尼多不籌量。(3)苾芻三衣足與不足。親族之人即不如是。生顧念心。(4)然後方受。如世尊說。若自父母貧無飲食。(5)當於己分減半與之。或於施主勸化供給。(6)若不依行者。得惡作罪。言衣者。(7)謂是應法堪受持衣。非親及尼。境想六句並同前說。(8)若尼被賊現闕衣服。設使非親與之無犯。

