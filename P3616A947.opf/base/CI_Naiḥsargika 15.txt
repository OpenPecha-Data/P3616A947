(23)使非親尼治羊毛學處第十七(24)佛在室羅伐城給孤獨園。(25)時鄔波難陀令大世主瞿答彌治理羊毛。因廢正修。(26)為因求事煩惱同前制斯學處。(27)若復苾芻使非親苾芻尼。浣染擘羊毛者。泥薩祇波逸底迦。(28)浣者下至以水一漬。染者下至一入染汁。(29)擘者下至擘一片。(560b1)於非親尼令浣染等境想同上。若遣書令作。若為他為三寶。(2)或兩人共作。若不淨毛。咸得惡作。(3)餘皆同上浣故衣戒說。

