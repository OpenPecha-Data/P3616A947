(9)知俗人許與衣就乞學處第八(10)佛在室羅伐城給孤獨園。(11)時鄔波難陀於俗人處強索衣價。施主俛仰情不得已。(12)買物與之。其事同前。(13)過限待緣譏嫌煩惱制斯學處。若復苾芻有非親居士居士婦。共辦衣價。(14)當買如是清淨衣。與某甲苾芻及時應用。(15)此苾芻先不受請。因他告知。便詣彼家。(16)作如是語。善哉仁者。為我所辦衣價可買。(17)如是清淨衣及時與我為好故。(18)若得衣者泥薩祇波逸底迦。(19)言衣價者。謂貝齒金銀。買者非乞得物。(20)言如是衣者。謂價直五迦利沙波拏。(21)乃至五十迦利沙波拏。或青色等。或長五肘。(22)乃至五十肘。言清淨者。(23)謂非駝毛緂等由體不堪為衣用故。言及時者。謂順苾芻須用之時。(24)或順苾芻開畜之時。言先不受請者。未曾言請。(25)言善哉仁者。即是讚歎勸喻之辭。言為好者。(26)更求勝大謂價色及量悉皆精妙。(27)若過量求乞時惡作。入手捨墮。未近圓時已興方便。(28)近圓之後方始獲財。准前應說。(29)無犯者若從天等乞。或乞縷繢及小帛片等無犯。

