(11)打苾芻學處第四十八(12)佛在室羅伐城給孤獨園。(13)時鄔陀夷因十七眾不隨其命。遂便打之。(14)由結伴事不忍煩惱。制斯學處。(15)若復苾芻瞋恚故不喜打苾芻者。波逸底迦。(16)言打者。若手指彈。若腳指蹴。若[專*瓦]瓦等。(17)若以草莛打著他者。隨其所有手指多少。(18)及以芥子草莛數量。還得爾許波逸底迦。若不著者。(19)亦得爾許惡作之罪。若殺心而打。得窣吐羅。(20)言苾芻者。若持戒若破戒。(21)有苾芻相起苾芻想。或復生疑。皆得墮罪。(22)若非苾芻作苾芻想疑。或於柱壁。或於餘事作掉亂心。而打拍者。(23)咸得惡作。無犯者。不以瞋心為利益事。

