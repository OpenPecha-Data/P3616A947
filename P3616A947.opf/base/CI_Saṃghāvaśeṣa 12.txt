(27)惡性違諫學處第十三(28)佛在憍閃毘國。(29)闡陀苾芻不忍他語違如法教。由其惡性受用法事。求自在不忍煩惱。(548c1)遂生忿恨自損損他。制斯學處。(2)若復苾芻惡性不受人語。(3)諸苾芻於佛所說戒經中。如法如律勸誨之時。不受諫語。(4)言諸大德莫向我說少許若好若惡。(5)我亦不向諸大德說若好若惡。諸大德止莫勸我。(6)莫論說我。諸苾芻語是苾芻言。具壽。(7)汝莫不受諫語。諸苾芻於戒經中。如法如律勸誨之時。(8)應受諫語。具壽。如法諫諸苾芻。(9)諸苾芻亦如法諫。具壽。(10)如是如來應正等覺佛聲聞眾便得增長。共相諫誨。具壽。汝應捨此事。(11)諸苾芻如是諫時。捨者善。(12)若不捨者應可再三慇懃正諫。隨教應詰。令捨是事。捨者善。(13)若不捨者僧伽伐尸沙。(14)惡性者。稟性麤言不用他語。(15)於佛所說者半月所說。言戒經中者。謂佛世尊所制學處。(16)言如法者。謂依實事見聞疑說。言如律者。(17)稱實而說與理相應。出柔軟語。言少許者。(18)假令少言亦不許說。言好惡者。謂利非利。(19)言止者。未說之言。預相遮止。莫論說我者。(20)謂情不忍可。言佛聲聞眾便得增長者。由展轉相教。(21)世尊聖教得久住世。言共相諫誨者。(22)謂欲諫時先求聽許。然後方諫。(23)若他不許不應強詰。然詰問時不以天眼見天耳聞。(24)若他不憶應為作憶念。憶時瞋忿應求聽許。(25)若不許者。棄莫與言。若仗託有力者。不應教授。(26)不共長淨安居隨意。(27)即於此日應一苾芻作如是白。我名某甲遮彼苾芻某甲為長淨等事。(28)若此苾芻在眾中者。(29)不應對之而為長淨及隨意事。若於所犯罪有餘無餘。(549a1)無有定實而遮他者。皆成非法。(2)若天眼天耳及聾盲無識。隨黨非黨在地居空等。(3)或翻此四皆不成遮。於所犯罪事有定實為遮他者。(4)是謂應法。若以不善見聞疑而遮他者。得惡作罪。(5)若一界內有多住處。一處遮時餘皆悉遮。(6)其能詰人雖被眾差應知軌式。有其五法。(7)謂從座起。脫革屣整衣左肩。禮上座已合掌而住。(8)應以五法而自稱量我。是持戒者不。(9)有羞慚不。有追悔不。能攝伏諸根不。是樂戒不。(10)又生五念。謂實不實等。次應告言。(11)汝某甲我今欲詰。能容許不。彼應答曰。(12)由何事故爾詰於我。說罪差別。如律應知。(13)其被詰人應於五部學處。自思忖已。當聽許之。返令憶念。(14)爾於何處知我有犯。當依實說。勿搆虛言。應告彼云。(15)今任汝詰。次能詰者先為安慰。方始出言。(16)然我不以錯誤之語。及私屏語。或造次語。(17)仁所說者我皆三問而詳審之。次應白言。(18)汝某甲聽。僧伽令我為詰責人。(19)問爾實事眾當為汝作羯磨法。應可善思。勿令損己。(20)亦不應調弄清淨之人。并樂戒者耆宿有德。亦不輕慢。(21)違此教者得惡作罪。言共相諫悔者。(22)有所違犯心希清淨說先所犯。此中犯者。(23)謂別人諫時不用語者。得窣吐羅罪。若初白及二羯磨。(24)得窣吐羅罪。第三竟時得僧伽伐尸沙。(25)惡語之人不先詰問。輒便遮止得惡作罪。(26)餘義通塞如前所明。其諫羯磨如百一羯磨中說。

