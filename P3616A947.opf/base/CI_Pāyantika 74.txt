(19)默聽評論學處第七十六(20)佛在室羅伐城給孤獨園。(21)時十七眾欲得作捨置法有所論說。(22)六眾苾芻便往屏處默然而聽。由評論事不忍煩惱制斯學處。(23)若復苾芻知餘苾芻評論事生。(24)求過紛擾諍競而住。默然往彼聽其所說。作如是念。(25)我欲聽已當令鬥亂。以此為緣者。波逸底迦。(26)言評論事生者。謂見不可意事。初始評論。(27)言求過紛擾者。求覓過失更相道說。(28)言諍競者。情不含忍發舉其事。(29)謂將此言說入評論諍中。自結朋黨共相扶扇。(601b1)言默然往聽者。謂在屏處聽彼評論。言令鬥亂者。(2)小事始生令成大諍。紛紜不息。(3)若知諸苾芻在於上閣有所論說。須欲往者應彈指。(4)或謦欬作聲者無犯。若默而去聽彼言說。初聞聲時。(5)便得惡作。若解其義即獲墮罪。(6)若於中閣若在簷前。若經行處隨彼而聽。咸得本罪。(7)評論評論想六句如前。有說實非評論作評論想。(8)亦得墮罪。若情無向背。若忽遇聞。(9)若聽其言欲令銷殄者。此皆無犯。

