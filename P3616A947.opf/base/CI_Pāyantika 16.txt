(8)故放身坐臥脫腳床學處第十八(9)佛在室羅伐城給孤獨園。(10)時鄔波難陀由懷忿恚。坐脫腳床打傷乞食苾芻。事惱同前。(11)制斯學處。(12)若復苾芻於僧住處。知重房棚上脫腳床。(13)及餘坐物。放身坐臥者。波逸底迦。(14)言僧伽住處者。已如上說若於僧伽房舍。(15)而坐臥脫腳床者。便得墮罪。若餘房者得惡作罪。(16)言知重房棚上者。謂是草室棚閣顯非牢固。(17)復不防備。若屋牢固為防備者無犯。脫腳床者。(18)謂插腳床。雖是插腳逆楔牢者無犯。坐物者。(19)謂是諸餘插腳小床。放身坐臥者。(20)謂情懷掉戲恣放其身。得波逸底迦。非掉戲者無犯。(21)脫腳境想六句。二墮兩輕。後二非犯。(22)如是准知。住處住處想亦為六句。(23)初二墮罪次皆惡作。若板棚上若腳下安替。或仰置者無犯。

