(19)隨捨置人學處第五十六(20)佛在室羅伐城給孤獨園。(21)時無相苾芻僧伽與作捨置羯磨。時鄔波難陀與其同住。(22)事惱同前。制斯學處。(23)若復苾芻知如是語。人未為隨法不捨惡見。(24)共為言說。共住受用。同室而宿者。波逸底迦。(25)言未為隨法不捨惡見者。(26)雖得眾法不欲隨順。所陳惡見無改悔心。設未順眾。(27)若捨惡見者。雖與同住。無其墮罪。共為言說者。(28)謂評論善惡受白事等。共住者。與作依止師。(29)受用者。謂受供給。同室宿者。(592c1)於前四種室中作如上事。宿經明相。皆得墮罪。方便得輕。(2)若不知是被眾捨棄。或身有病苦。或欲捨惡見。(3)並無犯。

