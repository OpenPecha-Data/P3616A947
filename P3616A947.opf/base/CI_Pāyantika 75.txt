(10)不與欲默然起去學處第七十七(11)佛在室羅伐城給孤獨園。(12)時十七眾既被六眾分離朋黨。心生不忍。(13)便與鄔波難陀作捨置羯磨。時難陀自惟無力。恐被治罰。(14)遂將毛緂聚置座上。默爾而出。其事同前。(15)不寂靜煩惱。制斯學處。(16)若復苾芻知眾如法評論事時。(17)默然從座起去。有苾芻不囑授者。除餘緣。故波逸底迦。(18)如法事者。謂三羯磨。言默然去者。(19)謂從座起至離聞處。不囑餘苾芻者。(20)若病看病授事人等。有緣須去者。應與欲若輒去者。(21)未離聞處。得惡作罪。若離聞處。波逸底迦。(22)如法如法想六句。有說實是非法作如法想。亦得墮罪。(23)若大小便事訖還來。若不離聞處。(24)若眾欲作非法羯磨。默然而去。悉皆無犯。

