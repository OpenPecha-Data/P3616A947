(4)捉金銀等學處第十八(5)佛在王舍城竹林園中。時諸苾芻捉金寶等。(6)眾人議曰。若釋迦子得捉金銀等者。(7)世五欲樂何不受之。佛言。(8)若苾芻須薪草等應求薪草。不應因此遂求金等。復於室羅伐城。(9)時六眾苾芻自捉金等。或令他捉。(10)俗人外道因起譏嫌。為受不淨財事煩惱同前。制斯學處。(11)若復苾芻自手捉金銀錢等若教他捉。(12)泥薩祇波逸底迦。(13)言苾芻自手者。謂自執。捉教他者謂使人捉。(14)言金銀等者。謂金銀。或貝齒或諸錢。(15)此中犯者。若他人物。(16)或受他寄金銀等物及諸錢貝。或復拾遺但得墮罪。而不應捨。(17)若得己物不為淨法。自捉使人皆捨墮罪。(18)他施金等已作心受。若自若他。未捉觸時。(19)咸非本罪。若教他取時。有十八種。咸成其犯。(20)謂告彼云。(21)
汝取此物　　汝於此取
汝取此爾許(22)　汝將此物　　汝於此將　　汝將此爾許(23)　汝安此物　　汝於此安　　汝安此爾許(24)此之九句皆是對面教。於此三三。(25)各初中後據物器數。如次應知。又有三三種。(26)據不對面教。謂於前九改此為彼。即為九句。合成十八。(27)於可得處使他取時。得惡作罪。捉便本罪。(28)若不可得處二。皆惡作金銀等物。(29)若成不成觸皆捨墮。若非通用錢。或缺或廢。(560c1)或少分似捉皆惡作。若於水陸得遺墮物。應置顯處。(2)隨識者應取。無主伏藏應取。(3)於三寶中隨利益處用。若得有主伏藏。當告主知。應問記驗。(4)與相當者。還之如不相當。亦入三寶中用。(5)若輕慢心而捉者。亦得惡作。若金作金想疑。(6)皆犯捨墮。非金作金想得墮無捨疑。便惡作。(7)若金非金作非金想無犯。銀等同此。(8)此據自物得捨墮。若他物自捉。得墮無捨。(9)若[金*俞]石銅鐵鉛錫捉時無犯。若被賊盜錢寶等物。(10)自奪取時無犯。聞有難事。將欲至時。無淨人可得。(11)若僧伽物。若窣睹波物。(12)若法物應自掘坑密藏。舉已當去。若後時來應自出取。無難為者。(13)咸得本罪。若坐夏時安居。施主持衣價。(14)與苾芻眾。即作委寄此施主心。而受取之。(15)諸苾芻應求信敬人。若寺家淨人。(16)若鄔波索迦為淨施主。苾芻若得金等物時。作施主物想。(17)執捉無犯。縱相去遠得不淨物。(18)遙作施主物心持之。乃至施主命存以來。並皆無犯。(19)若無施主可得者。應持金銀等物。(20)對一苾芻隨住隨立。作如是說。具壽存念。(21)我苾芻某甲得此不淨財。當持此不淨財。換取淨財。(22)如是再三應自持舉。或令人舉。若苾芻於行路中。(23)得金銀等為道糧故。應自持去。(24)或令淨人等及求寂持去。應知求寂於金銀等。但制自畜。(25)不遮執捉。

