(14)飲酒學處第七十九(15)佛在室羅伐城給孤獨園。(16)時莎揭多苾芻於俗人家。得非時漿和酒而飲。(17)遂便大醉委臥街衢。由受請事。譏嫌煩惱。制斯學處。(18)若復苾芻飲諸酒者。波逸底迦。(19)酒者若以飯麴。或用米粉烝熟釀作。(20)復有雜酒。謂根皮葉及以花果。少安米麴醞釀成酒。(21)飲者謂吞咽也。凡作酒色酒香酒味。(22)或闕一闕二而飲咽者。能令人醉。皆得墮罪。(23)若不醉人飲得惡作。若體非酒而有酒色飲之無犯。(24)若用器飲若手掬飲。乃至酒糟。咸得墮罪。(25)若噉麴若噉花果。能令人醉。並得惡作。(26)境想六句後二無犯。有說非酒酒想亦得墮罪。(27)如佛言曰。汝諸苾芻依我為師而出家者。(28)不應飲酒。不與他不貯畜。(29)乃至不以茅端渧酒置於口中。不犯者。若酒被煎煮飲不醉人。(602b1)若口有病醫令含酒。若酒塗身此皆無犯。(2)若苾芻先是耽酒人。不得酒時。(3)遂便瘦弱者取造酒物麴及樹皮。并諸香藥擣簁為末。布帛裹之。(4)以杖橫繫。懸於新熟酒瓮之內。勿令霑酒。(5)經一二宿。以水和攪。時與非時飲皆無犯。(6)又無犯者酒變成醋。飲不醉人。(7)澄清見面水解為淨。以羅濾之。同非時漿。隨意應飲。

