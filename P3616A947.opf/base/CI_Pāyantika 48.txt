(8)覆藏他麤罪學處第五十(9)佛在室羅伐城給孤獨園。(10)時鄔波難陀犯僧伽伐尸沙罪。有達摩苾芻見。(11)恐其外說遂作是言。爾親教師我先知犯。遏惡揚善。(12)曾不語人。汝見我非理應藏覆。達摩聞已。(13)向諸苾芻說。其事同前。覆藏煩惱。制斯學處。(14)若復苾芻知他苾芻有麤惡罪覆藏者。(15)波逸底迦。(16)知者。謂自見知。或因他說。言苾芻者。(17)若持戒若破戒。有苾芻相。皆曰苾芻。言麤罪者。(18)謂初二部及此方便。覆藏即是掩覆其過。(19)此中犯者。若見聞作覆藏心。至明相出。便得墮罪。(20)自餘諸犯覆皆惡作。破戒人邊設令發露。(21)不成發露境想准知。無犯者。若說他時令自不安。(22)若命梵難。若破僧因緣為護此故。覆皆無犯。

