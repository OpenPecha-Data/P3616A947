(24)以手擬苾芻學處第四十九(25)緣與前同。以手擬為異。制斯學處。(26)若復苾芻瞋恚故不喜。擬手向苾芻者。(27)波逸底迦。(28)謂作打心而擬其手。初舉手時。便得本罪。(29)若一舉手向多苾芻。隨其多少准人得罪。(590c1)若與苾芻相瞋恨時。應往詣彼求其懺摩。(2)不應瞋心未歇往求辭謝。彼亦不得同師子行。(3)為堅[革*更]心不相容恕若不肯忍。(4)應遣智人方便和解。速令諍息。小者到彼瞋苾芻邊至勢分時。(5)即應禮拜。彼應云無病。若見苾芻鬥諍之時。(6)無朋黨心而為揮解。俗人鬥處不應往看。(7)恐引為證。故如上所說不順行者。咸得惡作。

