(22)減六年作新敷具學處第十四(23)緣等同前遮不用故愛新好者。制斯學處。(24)若復苾芻作新敷具。縱心不樂應六年持。(25)若減六年。不捨故。(26)更作新者除得眾法泥薩祇波逸底迦。(27)言六年持者。縱不樂畜亦須年滿。(28)如於此年造一褥。或於此年復造一褥。(29)乃至第五年造一褥。若初造第二褥時。得惡作罪。(559c1)成得捨墮。其第一褥體非是犯。若第六年更造新者。(2)若捨前作後。或為他作者無犯。或已興方便。(3)後便還俗。重受近圓。更復修造。(4)或先轉根後還依舊。重造成者得惡作罪。(5)或減六年作新褥者。眾應與法。或眾往觀。應須三請。(6)不應隨彼樂欲便即與法。或持褥來至眾中。(7)若長應截。若短若狹應更裨補。若薄應更毛帖。(8)若全壞不堪料理者。應作白二與其別褥。

