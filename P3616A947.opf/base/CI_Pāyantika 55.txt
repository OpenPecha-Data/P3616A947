(4)攝受惡見求寂學處第五十七(5)佛在室羅伐城給孤獨園。有二求寂。(6)一名利刺。二名長大。作諸惡行心無羞恥。(7)見昔朋友得羅漢果。作是念言。彼與我等舊行非法。(8)而今獲得勝增上果。故知犯罪非障聖果。(9)此惡見人眾應開諫。安在見處令離聞處。(10)大眾和合秉白四法。令捨惡見。若作白已。應往告知。(11)乃至羯磨一一皆爾。第三法竟。若不捨者。(12)即應驅擯。不得同住。而鄔波難陀遂便攝養。(13)與共同住。事惱同前。制斯學處。(14)若復苾芻見有求寂。作如是語。(15)我知佛所說法。欲是障礙者。習行之時。非是障礙。(16)諸苾芻應語彼求寂言。汝莫作是語。我知佛所說。(17)欲是障礙法者。習行之時。非是障礙。(18)汝莫謗世尊。謗世尊者不善。世尊不作是語。(19)世尊以無量門。於諸欲法說為障礙。(20)汝可棄捨如是惡見。諸苾芻語彼求寂時。捨此事者善。(21)若不捨者。乃至二三隨正應諫。隨正應教。令捨是事。(22)捨者善。若不捨者。諸苾芻應語彼求寂言。(23)汝從今已去不應說言。(24)如來應正等覺是我大師。若有尊宿及同梵行者。不應隨行。(25)如餘求寂得與苾芻二夜同宿。汝今無是事。(26)汝愚癡人可速滅去。(27)若苾芻知是被擯求寂而攝受饒益。同室宿者。波逸底迦。(28)言攝受者。謂與依止。為饒益者。給彼衣缽。(29)或教學業亦名饒益。與同室宿經初二日。(593a1)各一墮罪。至第三日得二墮罪。(2)若與依止及教讀誦。皆得墮罪。凡不見罪等被捨置人。(3)共為受用。皆得惡作餘如前說。

