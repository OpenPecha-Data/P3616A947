(29)自擔羊毛過三踰膳那學處第十六(560a1)佛在室羅伐城給孤獨園。(2)時六眾苾芻往泥波羅國。於彼道中遇毛車軸折。(3)便從乞求多得羊毛。自擔而去。因道行事煩惱同前。(4)制斯學處。(5)若復苾芻行路中得羊毛。欲須應取。(6)若無人持得自持。至三踰膳那。(7)若過者泥薩祇波逸底迦。(8)行路中者。謂險路中。言得者。從他乞得。(9)言須者。謂有所用隨意應取。無人持者。謂無淨人。(10)此中犯者謂七極微成一微塵。此七成水塵。(11)此七成金塵。此七成兔毛塵。(12)此七成羊毛塵。此七成牛毛塵。此七成隙遊塵。(13)此七成蟣。此七成虱。此七成[麩-夫+廣]麥。此七成一指。(14)二十四指成一肘。四肘成一弓。(15)五百弓為一拘盧舍。齊此名為阿蘭若處。若苾芻於無村處。(16)自負羊毛隨路而行。若過三踰膳那。(17)得捨墮罪。若路有村者。或經七村。(18)一一村間有一拘盧舍。若苾芻經此村間而行者。半村惡作。(19)過村捨墮。村間之路若半拘盧舍。亦得惡作。(20)滿拘盧舍得捨墮罪。乘空持去者。得惡作罪。(21)若為作帽富羅。(22)或腰條立播密而持去者無犯。凡諸苾芻不應負擔。

