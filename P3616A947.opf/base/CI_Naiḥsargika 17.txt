(26)出息求利學處第十九(27)佛在室羅伐城給孤獨園。(28)鄔波難陀共外道交易。以已麤緂換他細緂。事惱同前。(29)制斯學處。若復苾芻種種出納求利者。(561a1)泥薩祇波逸底迦。(2)言種種者。謂作多種經求方便出納。(3)息利者。謂以錢等而規其利。或以金銀真珠貝玉。(4)及諸縷線。貯聚穀麥驅馳車馬。為求利故。(5)或以成物博未成物。應作四句。(6)未獲之時得惡作罪。得便捨墮。出物生利亦皆同犯。(7)若他將苾芻物為生利時。苾芻貪利默而不止。(8)得利之時得根本罪。自餘境想。(9)或為他或轉根。如斯等句准前應說。若為三寶出納。(10)或施主作無盡藏。設有馳求並成非犯。(11)然此等物出利之時。應一倍納質求好保證明作契。(12)書年終之日。應告上座及授事人。皆使同知。(13)或復告彼信心鄔波索迦。(14)若苾芻出息得利欲捨之時。若是苾芻所應畜財。(15)捨與可信苾芻。若不淨財捨與信心俗人。(16)此謂作法非是未施。若不還者。應就強索。不可唐捐。

