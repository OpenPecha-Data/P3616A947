(22)學家受食學處第三(23)佛在廣嚴城。僧訶將軍已見諦理。(24)心生正信常行惠施。所有庫藏遂致空竭。世尊。(25)知時教作白二羯磨。於彼舍內不應受食。(26)若有床座應為受之。時尊者舍利子目乾連。(27)先受彼請於舍內食。六眾見已作是念。(28)此人初見諦時亦請我食。又因食竟。(29)見彼家中有小男女求食而泣。由乞食事煩惱同前。制斯學處。(605b1)若復苾芻。知是學家僧。與作學家羯磨。(2)苾芻先不受請。便詣彼家自手受食食。(3)是苾芻應還村外住處。詣諸苾芻所。各別告言。大德。(4)我犯對說惡法。是不應為。今對說悔。(5)是名對說法。言學家者。謂預流果一來果不還果。(6)唯此學人處在居家非無學位。學家羯磨者。(7)謂眾共許作法成就先不受請者。(8)雖得羯磨受請非犯。若非二五羹菜等類。(9)自手受取及得解法。並皆無犯。言解法者。(10)謂彼貲財還復如故。應作白二捨前遮法。境想六句如上應知。

