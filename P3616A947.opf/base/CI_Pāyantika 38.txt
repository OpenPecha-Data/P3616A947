(26)索美食學處第四十(27)佛在劫比羅伐窣睹國。(28)時六眾苾芻受大名施主請。既至宅已。見其所設無堪食者。(29)遂詣餘家求乞美膳。得乳酪等。飽足食已。(588c1)還至其舍更不能食。因生譏議。事惱同前。(2)制斯學處。(3)如世尊說。上妙飲食乳酪生酥魚及肉。(4)若苾芻無病。為己詣他家乞取食者。波逸底迦。(5)他家者。非親族也。乞者他不先許。(6)無病而乞無病而食。得波逸底迦及惡作罪。(7)無病從乞有病而食乞。得小罪食時無犯。(8)有病從乞無病而食。乞時無犯。食得墮罪。第四無犯。(9)若乞食時欲得餘物者。他持食與報言。(10)姊妹我飯已足。若彼問言。更何所須者。(11)即便隨情所欲從乞者無犯。若彼施主告苾芻曰。(12)有所須者隨意可索。(13)或乞酪漿彼便施酪或從天龍藥叉舍乞。皆無犯。

