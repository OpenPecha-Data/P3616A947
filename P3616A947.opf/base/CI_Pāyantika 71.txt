(27)壞生地學處第七十三(28)佛在室羅伐城給孤獨園。(29)時六眾苾芻手自和泥。斸掘生地。由作鄙業妨廢正修。(600c1)因壞地事鄙業煩惱。制斯學處。(2)若復苾芻自手掘地。若教人掘者。波逸底迦。(3)言地者。有二種。一生地。二非生地。生地者。(4)謂未曾掘。若曾經掘被天雨濕。(5)若餘水霑時經三月。是名生地。(6)若無雨濕及水霑潤時經六月。亦名生地。異此非生。此中犯者。(7)若苾芻知是生地。不被火燒未經耕墾。自掘教人掘。(8)若打橛若鏟削。堅鞭地皮崩岸隤牆。(9)著地堅泥舉令相離。若土多沙少者。咸得墮罪。(10)若地皮等不堅鞭處。鏟舉之時得惡作罪。(11)生地生地想地為地想。各有六句。並同前說。無犯者。(12)若純沙石處。(13)或營事苾芻得好時日無驅使人。須定屋基拼繩打橛。深齊四寸者無犯。

