(5)過分數作敷具學處第十三(6)若復苾芻作新羊毛敷具。應用二分純黑。(7)第三分白。第四分麤。若苾芻不用二分純黑。(8)第三分白。第四分麤。作新敷具者。(9)泥薩祇波逸底迦。(10)緣等同前。言第三分白者。(11)謂是脅邊項邊及脊上毛。言第四分麤者。(12)謂頭足腹毛由頭足腹是行動處。毛麤惡故。言不用者。(13)不依兩數便得本罪。無犯者若作十斤毛褥。五斤純黑。(14)二斤半白。二斤半麤。若更增減准此而說。(15)凡欲作褥。應分其毛。以為四分。兩分黑一分白。(16)一分麤黑。中分兩三四義成。隨作褥時。(17)於後二分。或減一兩。乃至半兩。(18)或用純黑已興方便。得惡作罪。成得捨墮。(19)此中犯者據用黑毛由難求故。若後二分用作褥時。(20)隨意少多無犯。若不為已。或得先成。或黑者易得。(21)餘者難求。斤數減增。並成無犯。

