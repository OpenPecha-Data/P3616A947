(23)離間語學處第三(24)佛在室羅伐城給孤獨園。(25)因六眾苾芻依門徒事。由攝受門徒煩惱。制斯學處。(26)若復苾芻離間語故。波逸底迦。(27)言苾芻離間語故者。謂作惡心令他離間。(28)而發其語。或求資生。或作無益。或性嫉妒。(29)或為福業事。謂讀誦依止等。(573c1)若苾芻於一離一於一離二。於一離多。於一離眾。(2)或於二離一等。乃至於眾離眾句亦如是。(3)然於此中事有輕重。罪名無別。若苾芻有離間意。(4)向餘苾芻作毀訾語。欲令鬥諍。言某甲苾芻曾於某處。(5)數作如是不饒益語。作此語時得惡作罪。(6)若以氏族等而陳說者。隨事輕重得罪不同。(7)為離間語時。令他解了便得本罪。(8)不要待他為離間事。或身在空前人在地。(9)或身在地前人處空。或身在界內他在界外。(10)或身在界外他在界內。或俱界內。或俱界外。皆得本罪。(11)若離授學人同善苾芻。或於求寂離間苾芻。(12)或復翻此及先犯人等。並得惡作。(13)為離間意他不了時。但惡作罪。此事此事想。六句如上。(14)其無犯者。作利益心。或於惡友令其離間。(15)犯緣同上。

