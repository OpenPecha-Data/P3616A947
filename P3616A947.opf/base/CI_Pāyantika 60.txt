(4)殺傍生學處第六十一(5)佛在室羅伐城給孤獨園。(6)時鄔陀夷苾芻往教射堂。自現己技作五箭法。輕忽人眾。(7)因害飛禽由傍生事。不忍無悲煩惱。制斯學處。(8)若復苾芻故斷傍生命者。波逸底迦。(9)言故者。謂作傍生想故心而殺。言傍生者。(10)謂烏禽蛇鼠等。斷命者。令彼命根身中不續。(11)此中犯者。若苾芻以自身手。若持器仗。(12)或擲餘物作殺心而打者。或當時死。或後命終。(13)皆得本罪。若不死者。得惡作罪。(14)使癲狂者行殺害時。彼雖無犯。教者本罪。(15)若遣書信若手印等。令其行殺。命斷之時。皆得惡作。(16)境想六句亦如上說。復有處說。實非傍生作傍生想。(17)亦得本罪。從心結重。若故殺彼而錯殺此。(18)得惡作罪。若無心當境者無犯。

(19)故惱苾芻學處第六十二(20)佛在室羅伐城給孤獨園。(21)時鄔陀夷苾芻見十七眾受近圓已作惱亂心。而告之曰。(22)汝等雖蒙作法。實不得戒。何用勞心更求學業。(23)由戲笑事不寂靜煩惱。制斯學處。(24)若復苾芻故惱他苾芻。乃至少時不樂。(25)以此為緣者。波逸底迦。(26)言故惱者。謂彼本心以惡作事。令他生惱。(27)少時不樂者。謂彼悔箭射心。言以此為緣者。(28)謂以惱亂為緣。此中犯者。說他事時。(29)言或稱理或不稱理。作觸惱心。(595b1)謂時非時結界成不二。師有過汝可更受。汝於某處盜親教師衣。(2)或犯重罪。說是語時。他惱悔心生與不生。(3)言說了時。便得墮罪。除近圓事及波羅市迦。(4)若以餘緣相惱亂者。咸得惡作。(5)若授學人及不解語人。欲令生惱。亦得惡作。(6)若作饒益心隨順律教。以理開導者。皆悉無犯。境想六句。(7)兩重四輕。於惡作事想疑等。亦有六句。(8)如上應思。

