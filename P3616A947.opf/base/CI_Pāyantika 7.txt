(7)謗迴眾利物學處第九(8)佛在王舍城。時實力子為眾營務三衣破壞。(9)世尊因聽羯磨與衣。時蜜呾羅步弭迦二人。(10)宿世已來。與實力子常有怨嫌。遂便惱謗。(11)諸苾芻眾因起諍事不忍煩惱。制斯學處。(12)若復苾芻先同心許後作是說。(13)諸具壽以僧利物隨親厚處迴與別人者。波逸底迦。(14)言先同心許者。謂己情和同所作事。(15)隨親厚者。謂阿遮利耶鄔波馱耶共住門人。(16)利物者衣也。據緣起說。通言利物。亦攝於食。(17)與者謂不與眾與餘別人。此中犯者。不迴不迴想疑。(18)波逸底迦。迴作不迴想疑。得惡作罪。無犯者。(19)迴及不迴而作迴想。

