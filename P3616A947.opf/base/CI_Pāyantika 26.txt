(22)獨與女人屏處坐學處第二十八(23)佛在室羅伐城給孤獨園。(24)時鄔陀夷苾芻與女人笈多屏處同坐。因鄔波斯迦事。(25)煩惱同前。制斯學處。(26)若復苾芻獨與一女人屏處坐者。波逸底迦。(27)言女人者。謂堪行婬境人女非餘。言獨一者。(28)更無餘人。屏障者。堪行非處。(29)坐者齊一尋內放身而坐。屏處屏處想疑。皆得墮罪。(583c1)次二句輕。後二無犯。若天女龍女。藥叉健達婆。(2)緊那羅阿蘇羅。畢麗多畢舍遮女。(3)及半稚迦女若未堪行婬境。若聾騃等共屏坐時。(4)咸得惡作。雖是天女而可執持。共彼坐時。(5)亦得墮罪。若遣女人磨藥同在門邊。(6)門扇不掩多人出入。如此之處雖坐非犯。

