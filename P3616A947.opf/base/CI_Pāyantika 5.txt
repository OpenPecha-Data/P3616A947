(15)向未近圓人說他麤罪學處第七(16)佛在室羅伐城給孤獨園。(17)時六眾苾芻中有一年老苾芻。犯僧伽伐尸沙罪。(18)餘苾芻知向未近圓人說。令彼老少共相輕賤。(19)此由未近圓事不忍煩惱。制斯學處。(20)若復苾芻知他苾芻有麤惡罪。(21)向未近圓人說。除眾羯磨波逸底迦。(22)未近圓人者。如上說言麤罪者。(23)謂初二部及彼方便。此中意顯與婬相應自性方便。(24)是雜染故。名為麤惡。除眾羯磨者。(25)因廣額苾芻松樹苾芻尼故。世尊制令與羯磨法。告諸俗眾。(26)先問誰能。次作白二羯磨。差遣既得法已。(27)方聽告語。若怖畏彼獨一不能者。(28)應作單白合眾共告。由於一人易為害故。(29)所以須告眾人知者。為遮損減三寶故。為遮破戒惡黨增故。(576a1)令棄惡友近善友故。又為將護眾人心故。(2)勿彼總謂同惡行故。(3)亦勿總謂諸苾芻等多犯戒行相覆蓋故。(4)又勿令其於白衣舍因斯更作無益事故。(5)若苾芻於彼俗家他先不知苾芻麤惡罪。為不知想疑。(6)以苾芻麤惡罪而告語者。得波逸底迦。(7)他若先知為不知想疑而語他者。得惡作罪。此據得法而為其四。(8)若未得法望知不知亦為其四。得罪同前。(9)除與婬欲相應之罪。以餘犯事及壞見等。(10)而告語他。或於自身有麤惡罪。向未近圓說。(11)或告他時。他不領解。或向苾芻尼說己麤罪者。(12)咸得惡作。麤罪麤罪想等六句。如前應說。(13)雖得眾法。於已知人有私忿心而向說者。(14)亦得惡作罪。由此應知。出家之人所有言說。皆為利益。(15)不應私忿道說。於他無犯者。(16)謂遍城邑聚落之內。並悉知聞。若他不知作已知想。(17)或見諦人說他無犯。

