(3)過量作床學處第八十五(4)佛在室羅伐城給孤獨園。(5)如世尊說不應床前洗足。若有老病行來疲極。(6)應在床兩頭而洗。床腳極短亦不應眠。(7)是時六眾便作大床腳。長十二肘安梯上下。由床量事。(8)煩惱同前。制斯學處。(9)若復苾芻作大小床。足應高佛八指。(10)除入梐木。若有過者應截去。波逸底迦。(11)斯之事惱下戒咸同。言作床者。若自作若使人作。(12)佛八指者。謂中人一肘。除入梐木者。(13)謂除入梐床腳木也。應截者。過須截卻方為說悔。(14)以寶裝挍。得惡作罪。凡床腳應平截。若恐損地。(15)應安承物。謂穀糠袋。(16)或[專*瓦]木等(言中人一肘者長笏尺一尺五寸過此是高床量用皆得罪)。

