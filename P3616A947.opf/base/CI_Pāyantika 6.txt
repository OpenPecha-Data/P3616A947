(18)實得上人法向未近圓人說學處第八(19)佛在薜舍離城跋寠末底河側。有諸苾芻。(20)先所未得而今得之。(21)以上人法向未近圓者說。其事同前。由求利煩惱。制斯學處。(22)若復苾芻實得上人法。向未近圓人說者。(23)波逸底迦。(24)上人法者義如上說。於中別者。(25)虛實重輕有差別故。前是吐羅。此得惡作。前是惡作。(26)此還惡作。此中犯者。謂實得上人法。(27)向未近圓人說言我得。得波逸底迦。(28)若對非人及癲狂等。并先犯等而向說者。得惡作罪。或為書印。(29)得惡作罪。若苾芻手中執果。他有問言。(576b1)仁獲果耶。意在此果。答言得者。得惡作罪。(2)意在聖果。答言得者。得波逸底迦。(3)若對俗人現神通者。得惡作罪。若苾芻尼對大師前。現神變者。(4)亦得惡作。無犯者。為顯聖教現希有事。(5)自陳己德。或欲令彼所化有情心調伏故。(6)雖說無罪。

