(2)遮傳教學處第七十五(3)佛在王舍城竹林園中。世尊欲制共學處。(4)時二部僧伽並須和集。(5)然制前四月戒尼不現前。佛告阿難陀。令半託迦苾芻往報尼眾。(6)時半託迦奉教而去。是時六眾見而問之。(7)時半託迦具以事答。是時六眾便出惡言。(8)共相遮障。由輕學處事輕毀煩惱。制斯學處。(9)若復苾芻聞諸苾芻作如是語。具壽。(10)仁今當習如是學處。彼作是語。我實不能用。(11)汝愚癡不分明。不善解者。所說之言。受行學處。(12)我若見餘善閑三藏。當隨彼言。而受行者。(13)波逸底迦。(14)若苾芻實欲求解者。當問三藏。此是時。(15)此中言愚者。思其惡思說其惡說。癡者。(16)謂不持三藏。不分明者。謂不了其義。不善解者。(17)不能如理善為決擇。說愚等時。便得墮罪。(18)若說實者無犯。

